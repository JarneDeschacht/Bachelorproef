%%=============================================================================
%% Voorwoord
%%=============================================================================

\chapter*{\IfLanguageName{dutch}{Woord vooraf}{Preface}}
\label{ch:voorwoord}

%% TODO:
%% Het voorwoord is het enige deel van de bachelorproef waar je vanuit je
%% eigen standpunt (``ik-vorm'') mag schrijven. Je kan hier bv. motiveren
%% waarom jij het onderwerp wil bespreken.
%% Vergeet ook niet te bedanken wie je geholpen/gesteund/... heeft

Ik wil tijdens mijn professionele carrière met zoveel mogelijk technologieën in aanraking komen, omdat ik dat interessant vind. Hierdoor kan ik beter inschatten waar mijn grootste interesse ligt. Tijdens mijn opleiding heb ik nauwelijks inzicht gekregen in de wereld van artificiële intelligentie en machine learning en dat vond ik enorm jammer. Er was een opleidingsonderdeel in het derde jaar rond artificiële intelligentie, maar deze heb ik niet kunnen volgen doordat ik dat semester heb gekozen om te studeren in het buitenland. Tijdens deze periode heb ik dat vak op eigen initiatief bekeken en daar ontstond het idee om mijn bachelorproef te doen rond artificiële intelligentie, of toch een subdomein daarvan. De keuze om rond chatbots te werken kwam vrij snel, omdat ik altijd al geïnteresseerd was in hoe chatbots juist functioneren en hoe het kan dat een machine menselijke taal kan verstaan en zelf kan genereren. Het leek me leuk en leerrijk om dat zelf te kunnen bouwen. De bachelorproef leek me een ideaal moment om daar onderzoek rond te doen en mijn kennis daarin te verruimen.

Ik zou graag mijn promotor Liesbeth Lewyllie willen bedanken voor haar begeleiding en steun. Ze heeft me inhoudelijk en tijdens de uitwerking van dit onderzoek continu begeleid en telkens de nodige feedback voorzien. Bij vragen en onduidelijkheden over eender welk probleem kon ik bij haar terecht en heeft ze me steeds goed verder kunnen helpen.

Daarnaast wil ik ook mijn co-promotor Kenny Helsens bedanken om me vanaf het begin te ondersteunen in mijn idee. We hebben samen de scope van dit onderzoek vastgelegd en hij heeft me de vrijheid gegeven om een bachelorproef te maken waarin ik zelf veel beslissingen mocht maken. Zijn persoonlijke kennis en ervaring met het bedrijf In The Pocket hebben een duidelijke bijdrage geleverd in het eindresultaat.

Ik wil ook graag Ward Van Driessche, machine learning engineer bij In The Pocket, bedanken voor het nalezen en de nuttige feedback op dit werk. Door zijn ervaring en kennis binnen dit domein, kwamen onduidelijkheiden en tekorten naar boven en kon dit opgelost worden in de tekst. 

Als laatste wil ik mijn vriendin Ime Van Daele bedanken om mijn bachelorproef meerdere malen te lezen en te verbeteren op grammaticale fouten. Alhoewel ze niet thuis is binnen dit onderzoekdomein, heeft ze dit werk met de nodige kritische blik bekeken en nuttige feedback kunnen geven, wat zeker een positieve impact heeft.
